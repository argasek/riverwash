<article class="content">
  <h1>Polski Demoscener Roku</h1>

  <p>
    Podczas Riverwash 2015 przyznaliśmy nagrodę "Polish Demoscene All-Star", czyli wyróżnienie dla osoby, która
    swoim dorobkiem na demoscenie zasługuje, naszym zdaniem, na uhonorowanie. Organizatorzy party wybrali
    <strong>Kierownika^Elude</strong> za jego zasługi dla amigowej demosceny. Od tego roku zmieniliśmy nieco nazwę
    nagrody, a także — zgodnie z zapowiedzią — przekazujemy wybór w Wasze ręce.
  </p>

  <h2>Nominowani</h2>

  <p>Poniżej znajduje się lista nominowanych przez Was kandydatów (w porządku alfabetycznym). Przechodzą oni do 2. etapu, który odbędzie się na tegoroczonym Riverwashu: każdy uczestnik party wypełniając votkę (papierową bądź elektroniczną) będzie mógł zagłosować na osobę, który otrzyma tytuł Polskiego Demoscenera Roku 2016 oraz nagrodę-niespodziankę.</p>

  <div class="nominees">
    <div class="nominee">
      <div class="picture">
        <h2>AceMan</h2>
        <img src="images/nominees/aceman.png">
      </div>
      <div class="description">
        <p><strong>1. Od kiedy jesteś na scenie?</strong> Aktywnie koniec 2004 (pierwsza prodka, music disk). Moduły do szuflady i scenewatching znacznie wcześniej.</p>
        <p><strong>2. Czym się zajmujesz na scenie?</strong> Głównie muzyka. Raz na jakiś czas popełnię animkę. Od 2013 pomagam organizować parties full time — WeCan i teraz Riverwash. Prowadzę też <a href="http://modules.pl" target="_blank">modules.pl</a> od 2004 roku.</p>
        <p><strong>3. Twoja ulubiona platforma?</strong> Amiga i konsole Nintendo.</p>
        <p><strong>4. Twoja ulubiona produkcja?</strong> Sporo tego jest. Ale w ścisłej czołówce na pewno &quot;Klone&quot; (DCS, Amiga) i &quot;Masagin&quot; (Farbrausch &amp; Neuro, PC). Poza tym produkcje ASD, Synesthetics, UF&DD, Kewlers, MFX, Traction... dużo peceta, niestety ;-)</p>
        <p><strong>5. Co uważasz za swoje największe osiągnięcie?</strong> Tę nominację? I fakt, że ludzie zaczynają chcieć moje zaki do prodek.</p>
        <p><strong>6. Jeżeli masz coś do przekazania głosującym — śmiało!</strong> MOD &gt; MP3, howgh.</p>
      </div>
    </div>

    <div class="nominee">
      <div class="picture">
        <h2>Biter</h2>
        <img src="images/nominees/biter.png">
      </div>
      <div class="description">
        <p><strong>1. Od kiedy jesteś na scenie?</strong> Okolice roku 1998 to czas kiedy pojawiłem się na scenie aktywnie, oczywiście dużo wcześniej byłem obserwatorem.</p>
        <p><strong>2. Czym się zajmujesz na scenie?</strong> Grafika wszelakiego rodzaju, organizacja, promowanie demosceny w miarę możliwości, niegdyś próby prowadzenia zina, obecnie coraz bardziej samodzielne składanie produkcji.</p>
        <p><strong>3. Twoja ulubiona platforma?</strong> Amiga Rulez!</p>
        <p><strong>4. Twoja ulubiona produkcja?</strong> Sentymentalnie <em>Kasparov</em>, obecnie zbyt duża ilość dobra aby kogoś faworyzować.</p>
        <p><strong>5. Co uważasz za swoje największe osiągnięcie?</strong> Poznanie wielkiej grupy świetnych ludzi z którymi kontakt utrzymuje każdego dnia.</p>
        <p><strong>6. Jeżeli masz coś do przekazania głosującym — śmiało!</strong> Nieważne co i jak robicie oraz jak mało czasu macie — starajcie się być aktywni w twórczości bo bez produkcji scena straci sporo ze swojego sensu.</p>
      </div>
    </div>

    <div class="nominee">
      <div class="picture">
        <h2>Fei</h2>
        <img src="images/nominees/fei.png">
      </div>
      <div class="description">
        <p>
          <strong>1. Od kiedy jesteś na scenie?</strong>
          Dema zacząłem oglądać jakoś pod koniec lat 80tych zeszłego stulecia na swoim pierwszym komputerze — Atari 800 XE. Jednak wtedy na oglądaniu się kończyło. Po kilku latach i przesiadce na Amigę, zacząłem znów interesować się sceną, a przede wszystkim wciągnęło mnie czytanie magazynów dyskowych. Po kilku miesiącach odważyłem się wysłać kilka swoich tekstów do "Silesii" i, ku mojemu zdziwieniu, zostały one opublikowane. To mógł być 1994 lub 1995, dokładnie nie pamiętam. Moje pierwsze party to Staszic Compo w 1996 roku. Do końca życia będę żałować, że nie pojechałem na IO2 razem z grupą scenowców z Raciborza. W tym samym roku zorganizowaliśmy też (ja tylko pomagałem) pierwszy RR Meeting. A później to już się potoczyło. Ponieważ dla mnie bycie na scenie = bycie na party, w tym roku obchodzę 20 lat scenowania.
        </p>
        <p>
          <strong>2. Czym się zajmujesz na scenie?</strong>
          Poganianiem ludzi ;-). Jestem takim trochę wodzirejem, który wyciąga od stołu weselników, którzy skupili się na wódce, zakąsce i rozmowach w małych grupach. Dlatego organizacja meetingów i party (będzie tego już chyba z 15?), dlatego fora społecznościowe, dlatego ostatnio Demontaż. Uważam, że społeczny aspekt demosceny jest równie ważny co produkcje. Bez jednego nie będzie drugiego i odwrotnie.
        </p>

        <p>
          <strong>3. Twoja ulubiona platforma?</strong>
          Moja demoscenowa historia zawsze wiązała się z Amigą i do niej zawsze będę miał największy sentyment. Jednak uważam,
          że amigowcy mogą się dużo nauczyć od sceny C64, jeśli chodzi o wyciskanie jak najwięcej z platformy. To własnie dema
          na C64 uważam za kwintesencję demosceny.
        </p>

        <p>
          <strong>4. Twoja ulubiona produkcja?</strong>
          Małe Atari — <em>Asskicker</em> (także ze względu na wspomnienia z premiery tego dema), Amiga — <em>Starstruck</em> (design i dynamika
          tej produkcji są prawie idealne) i <em>Shake Off the Dust</em> (za code porn Kierownika), C64 — <em>Comaland</em> (za efekty) oraz
          <em>Edge of Disgrace</em> (za niesamowitą muzykę), PC — produkcje <em>ASD</em> i <em>Conspiracy</em>. Starałem się bardzo zwięźle ;-).
        </p>

        <p>
          <strong>5. Co uważasz za swoje największe osiągnięcie?</strong>
          Powiedziałbym raczej, że jest to osiągnięcie tych osób, które pracowały i pracują nad organizacją Riverwash.
          Najtrudniej było w 2007-2008, gdy na party przyjeżdżała zaledwie garstka, możliwości były bardzo skromne, ale nie
          poddaliśmy się. Zawsze marzyłem, żeby mieć udział przy powstawaniu dema, które później ogląda się na bigscreenie
          z emocjami podczas głosowania. Może kiedyś jeszcze się uda, kto wie ;-). Trochę mi głupio brać udział w konkursie,
          który sam wymyśliłem, ale co poradzisz na kolegów...
        </p>

        <p><strong>6. Jeżeli masz coś do przekazania głosującym — śmiało!</strong> Głosujcie na kogoś innego! ;-)</p>

      </div>

    </div>

    <div class="nominee">
      <div class="picture">
        <h2>Grey</h2>
        <img src="images/nominees/grey.png">
      </div>
      <div class="description">
        <p><strong>1. Od kiedy jesteś na scenie?</strong> Od 22 lat, czyli od 1994 roku. Swoją "karierę" rozpocząłem jako swapper w ST-kowskiej grupie The Votion.</p>
        <p><strong>2. Czym się zajmujesz na scenie?</strong> Obecnie skupiam się głównie na organizacji eventu "Silly Venture 2k16" — największej międzynarodowej imprezy demoscenowej poświęconej konsolom i komputerom firmy Atari.</p>
        <p><strong>3. Twoja ulubiona platforma?</strong> Bez chwili zastanowienia — Atari Falcon 030. Komputer marzenie, które się urzeczywistniło w 1993 roku :-)</p>
        <p><strong>4. Twoja ulubiona produkcja?</strong> Jeśli chodzi o wspomnianą wyżej platformę to jest ich kilka, ale taką, którą zawsze wspominam z sentymentem — <a href="https://www.youtube.com/watch?v=IKwTRDyvJsk" target="_blank">Obnoxious</a> grupy Inter Development (Niemcy). Świetny Wolf3D z płonącymi ścianami :-). Coś pięknego.</p>
        <p><strong>5. Co uważasz za swoje największe osiągnięcie?</strong> Największym osiągnięciem jest na pewno <a href="http://www.sillyventure.eu">Silly Venture</a>, gdzie udało mi się zrealizować wszystkie moje zamierzenia i plany, a więc integracja środowiska od Atari VCS poprzez XL/XE, ST/STe, Falcona aż po Jaguara. "Wy macie swoje SV, my mamy swoje X Party" — bardzo lubię to porównanie.</p>
        <p><strong>6. Jeżeli masz coś do przekazania głosującym — śmiało!</strong> Dziękuję wszystkim, którzy zauważyli mnie w tym zestawieniu. Czuję się zaszczycony. Niezależnie od ostatecznego wyniku, sam fakt zaistnienia w nim uważam już za sukces :-)</p>
      </div>
    </div>

    <div class="nominee">
      <div class="picture">
        <h2>JazzCat</h2>
        <img src="images/nominees/jazzcat.png">
      </div>
      <div class="description">
        <p><strong>1. Od kiedy jesteś na scenie?</strong> Duchem od 1991, kiedy zobaczyłem demo &#8222;Quartet Chip&#8221; Quartetu, a ciałem od 1993 roku, kiedy wysłałem swoje moduły grupie Black Bit z Katowic (późniejsza Illusion), a oni mnie przyjęli. Nie wiem jak to się stało, chyba byli głusi! ;-) Tego samego roku moja muza ukazała się w music disku &#8222;Lost Track&#8221; i dwóch numerach Silesii. Miałem jeszcze wtedy zajebistą ksywę Mr. Zeb&#8230; Moi wrogowie lubili wstawiać między &#8222;z&#8221; a &#8222;e&#8221; dziesiątą literę alfabetu, dlatego wkrótce przemianowałem się na Jazzcata.</p>
        <p><strong>2. Czym się zajmujesz na scenie?</strong> Muzyką i designem. Współorganizuję też z bratem grupę Ghostown.</p>
        <p><strong>3. Twoja ulubiona platforma?</strong> Wiertnicza ;-). Wiadomo jaka. Przy czym na równi lubię OCS i AGĘ. Mam też pewien sentyment do C64, bo to właśnie dzięki niemu odkryłem scenę, a przez pewien czas kodowałem nawet w asemblerze.</p>
        <p><strong>4. Twoja ulubiona produkcja?</strong> Nie mam jednej ulubionej, jest ich sporo. Podaję pierwsze 5, które przyjdą mi na myśl: DCS — Klone, Stellar — Darkroom, Carillon — Heatbeat Update, Anarchy — Bruno&#8217;s Music Box III, Spaceballs — RAW #5&#8230; Mógłbym tak długo.</p>
        <p><strong>5. Co uważasz za swoje największe osiągnięcie?</strong> Chyba to, że po tylu latach ludzie nadal pamiętają moje kawałki — np. muzę z Electricity, Melby czy Metropolice&#8230; Mile wspominam też diskmaga &#8222;Taboo&#8221;, którego redagowaliśmy z bratem w latach 1999-2003 &#8211; ech, to był piękny czas, aż się łza w dupsku kręci... Ale chyba jednak za największe osiągnięcie uważam to, że dzięki demoscenie zajmuję się dzisiaj zawodowo muzyką.</p>
        <p><strong>6. Jeżeli masz coś do przekazania głosującym — śmiało!</strong> Każdemu, kto na mnie zagłosuje stawiam piwo, 5 puszek paprykarza szczecińskiego i słoik maści na cellulit (przepraszam, ale napoczęty)!</p>
      </div>
    </div>

    <div class="nominee">
      <div class="picture">
        <h2>KK</h2>
        <img src="images/nominees/kk.png">
      </div>
      <div class="description">
        <p><strong>1. Od kiedy jesteś na scenie?</strong> Od 2005 roku. Wcześniej byłem świadomy istnienia sceny, ale poważnie na scenę moją uwagę zwrócił dopiero .kkrieger. Razem z reaktywowaną grupą Vectronix zacząłem zabawę w proceduralną generację co poskutkowało pierwszym intrem 64k. Na pierwszym party byłem jednak dopiero w 2009 roku i był to... Riverwash!</p>
        <p><strong>2. Czym się zajmujesz na scenie?</strong> Przede wszystkim zajmuję się kodowaniem. Drugim moim hobby jest muzyka. Robienie produkcji w pojedynkę oznacza też, że czasem trzeba zająć się się i grafiką, ale nie czuję się w tym mocny. I nie to, że nie chciałbym robić prodek w większym składzie, tylko po prostu jakoś nigdy nie ma z kim.</p>
        <p><strong>3. Twoja ulubiona platforma?</strong> Wszystkie. Serio. Wszystko, co można zaprogramować, ma swój urok. Najwięcej produkcji zrobiłem na PC, gdzie przy obecnej mocy GPU można tworzyć piękne rzeczy, ale z drugiej strony Atari 2600 urzeka minimalizmem (komputer z 3 scalaków!). Tworzyłem również na Amigę, na której się wychowałem. Za to w szafie na swoją kolej czekają Atari XL/XE i Commodore 64 — dwie genialne platformy bez których Demoscena nie była by taka, jaką jest. I nie twierdzę, jakoby ta lista była zamknięta. Pozostaje jedynie kwestia moich ograniczonych zasobów czasowych, ale wszystko po kolei i w swoim czasie.</p>
        <p><strong>4. Twoja ulubiona produkcja?</strong> <em>Enigma</em>! Czyli demko Phenomeny na Amigę OCS z 1991 roku. Jak dla mnie perfekcyjnie przekazuje ono klimat demosceny, choć z pewnością pomógł mu fakt, że za młodu moi rodzice prowadzili sklep gdzie to demo leciało non-stop jako pokazówka możliwości Amigi.</p>
        <p><strong>5. Co uważasz za swoje największe osiągnięcie?</strong> Fakt, że dostałem tego maila z pytaniami. To mi uświadamia że nie tylko przez ten czas udało mi się zrobić coś wartościowego, ale również zintegrować z Wami (ktoś mnie nominował!). Jeśli chodzi o osiągnięcia typowo "prodkowe", to naprawdę cieszę się z nagrody Scene Awards za Chaos Theory 4k. Jedynej, w dodatku za intro będące remixem, co mi uświadamia jak dużo jeszcze przede mną by w ogóle liczyć się w temacie.</p>
        <p><strong>6. Jeżeli masz coś do przekazania głosującym — śmiało!</strong> Róbcie prody! Dema, intra, grafiki, dźwięki — cokolwiek. Wiem, że jest tyle osób, które chciały by coś zrobić, ale jakoś brakuje im motywacji i potem żałują. Wbrew pozorom, nie chodzi o to by zrobić perfekcyjną prodkę, bo jak dla mnie każdy, kto coś zrobił, już wygrał. No i jakby ktoś miał ochotę, to zapraszam na maila — na wszystkie tematy scenowe chętnie podyskutuję, a może i jakaś koprodukcja z tego wyjdzie. Pozdrawiam!</p>
      </div>
    </div>

    <div class="nominee">
      <div class="picture">
        <h2>Slayer</h2>
        <img src="images/nominees/slayer.png">
      </div>
      <div class="description">
        <p><strong>1. Od kiedy jesteś na scenie?</strong> Z paroletnimi przerwami od 1993 roku.</p>
        <p><strong>2. Czym się zajmujesz na scenie?</strong> Grafiką wszelaką / designem produkcji, współorganizacją grupy Ghostown, redagowaniem portalu <a href="http://scena.ppa.pl/">scena.ppa.pl</a>.</p>
        <p><strong>3. Twoja ulubiona platforma?</strong> Aaaammiigahh!</p>
        <p><strong>4. Twoja ulubiona produkcja?</strong> Nie sposób wybrać jednej.</p>
        <p><strong>5. Co uważasz za swoje największe osiągnięcie?</strong> Fakt, że plakaty z moimi grafikami są nagrodami w kompotach na tegorocznym Riverwashu ;-). A poważniej, jeśli chodzi o ostatnie 2 lata [lans mode on], to zwycięstwo w obu graficznych kompotach (newschool + oldschool) na trzech parties pod rząd (Riverwash 2014, Revision 2015, Loaderror 2015), pierwsze miejsce (wraz z kolegami z Ghostown) w "Amiga Demo Compo" na Revision 2015 demem na Amigę 500 (pierwszy raz w historii tego party), publikacja prac w albumie "The Masters of Pixel Art", statuetka Meteoriks 2016 za grafikę do dema "Last Train to Danzig", udział w wystawie "Steampunk Art Exhibition" (Saint Louis, USA) [lans mode off].</p>
        <p><strong>6. Jeżeli masz coś do przekazania głosującym — śmiało!</strong> Wpadajcie na scena.ppa.pl i pamiętajcie, że alkohol szkodzi zdrowiu!</p>
      </div>
    </div>

    <div class="nominee">
      <div class="picture">
        <h2>Sachy</h2>
        <img src="images/nominees/sachy.png">
      </div>
      <div class="description">
        <p><strong>1. Od kiedy jesteś na scenie?</strong> Pierwszy "uderzenie młotem" to koniec lat 80ch, gdy na Atari XL/XE zobaczyłem "Kasprzak Demo" grupy OUR 5OFT, produkcje Jakuba Husaka, Magnusa i WFMH oraz commodorowskie cracktra. Uzależnienie od Amigi to przełom 89/90go roku i darmowe "działki" scenowego dealera w postaci megadem Red Sector inc., Dragons, Budbrain czy Vision, produkcje Phenomeny i Crusaders. Po nich, wraz ze szkolnym kolegą, zaczęliśmy prace nad pierwszym intrem, które oczywiście nigdy nie zostało skończone, choć scroll, logo i wektor już jakoś chodziły. Poważniejsza działalność od 1992r., jako grafik w grupie Termos (później podgrupa Union), pierwsze party — Polish Autumn'93 w Poznaniu. W miedzyczasie trafiła mnie pomroczność jasna w postaci "kompotu" o składzie silnie uzależniającym: Master SEKA > Trash'm One > Asm One > Action Replay3 i było "pozamiatane". Od 1997 roku długi odwyk, jednak "demony powróciły" ok. 2012 a stan chorobowy trwa do dziś :-)</p>
        <p><strong>2. Czym się zajmujesz na scenie?</strong> Murarz-tynkarz-akrobata czyli prawie wszystkim (na szczęście dla sceny — nie muzyką ;-). Głównie chciałbym kodem i grzebaniem w grach, ale ciemna strona mocy zmusza mnie do organizacji RetroKomp i Load Error, pisania tekstów do magów, psucia dyskietek oraz zapychania szaf dziwnymi śmieciami sprzed wielu lat.</p>
        <p><strong>3. Twoja ulubiona platforma?</strong> Wiadomo, że dopalone PC i PS4! ;-) A na poważnie A1000 (serio), no ew. A500, bo SlowRAM pod klapkę to nadal dla mnie najważniejsze rozszerzenie sprzętowe w dziejach rewolucji elektonicznej XX i XXIw.</p>
        <p><strong>4. Twoja ulubiona produkcja?</strong> Kiedyś wszystko spod skrzydeł (T)RSi / Kefrens / Anarchy / Horizon / Cryptoburners / The Silents / Crionics / Sanity / Scoopex / DCS / Razor1911 / Fairlight / Melon / Lemon, do tego wszystkie możliwe cracktra. Teraz jednak powoli docierają do mojej świadomości arcydzieła Slummy'ego, Britelite'a czy Jagody a produkcje kolegów z Ghostown "wchodzą bez popitki". Śledzę świat 8-bit, bo i tam dzieje się duzo dobrego. No i wstydliwie przyznam się — bracia Węgrzy powodują u mnie schizofrenie (światowy Spisek i Konspiracja!).</p>
        <p><strong>5. Co uważasz za swoje największe osiągnięcie?</strong> Że jeszcze widzę na oczy a i wątroba zazwyczaj wyrabia ;-). A tak naprawdę to znalezienie się w tym szacownym gronie oraz że mogę być częścią scenowej społeczności, dokładając swoją małą cegiełkę (organizacja RK/LE, magazyn RetroKomp czy moje low-end'owe prodki) do tego fantastycznego środowiska, gdzie udało mi się znaleźć wyzwania, zabawę i przyjaciół, którzy fascynują się tym samym, niezależnie czy mamy lat 15 czy 45.</p>
        <p><strong>6. Jeżeli masz coś do przekazania głosującym — śmiało!</strong> Dwie sprawy:
          <ol>
            <li>Ludzie — supportujcie i odwiedzajcie polskie party. Wszystkie!</li>
            <li>"Make prods, not war" / "Mniej czasu na forach — więcej w edytorach" — samo się nie zrobi :-)</li>
          </ol>
          Do zobaczenia na RiverWash 2016! :-)
        </p>
      </div>
    </div>

    <div class="nominee">
      <div class="picture">
        <h2>Tygrys</h2>
        <img src="images/nominees/tygrys.png">
      </div>
      <div class="description">
        <p><strong>1. Od kiedy jesteś na scenie?</strong> Scenowanie rozpoczęło się od oglądania dem, co miało miejsce pod koniec lat 80, głównie na ZX Spectrum, ale tez na C64, Atari i Amigę. Pierwsze Copy Party jakie odwiedziłem to Primavera'94. Miałem dziesiątki podejść do własnych produkcji lecz wszystkie próby nie miały szcześliwego zakończenia. Pierwsze prodki na ZX wystawiłem w 2007 roku, lecz pełnoprawne ukończone demo ukazało się w 2011 roku na Riverwash. Było to 'Realiable Fraud' na ZX Spectrum, które zrobiliśmy wraz ze Slayerem i V0yagerem. Od tamtej pory staram się co najmniej raz w roku coś wypuścić, co na razie się udaje.</p>
        <p><strong>2. Czym się zajmujesz na scenie?</strong> Głównie zajmuje się kodowaniem dem. Do tego zajmuję się portalem <a href="http://speccy.pl">speccy.pl</a> i całą otoczką z tym związaną.</p>
        <p><strong>3. Twoja ulubiona platforma?</strong> ZX Spectrum, bo głównie na niej się skupiam, ale też nie stronię od Amigi. Śledzę również demoscenową aktywność na innych platformach taki jak jak Atari, C64 czy CPC.</p>
        <p><strong>4. Twoja ulubiona produkcja?</strong> Nie mam jakiejś jednej sprecyzowanej ulubionej produkcji. Lubię oglądać dema na różne platformy, każda z nich ma swój charakter dem.</p>
        <p><strong>5. Co uważasz za swoje największe osiągnięcie?</strong> Przed powstaniem speccy.pl, życie ZX Spectrum w Polsce praktycznie nie istniało. Udało mi się skupić społeczność w jednym miejscu oraz namówić kilka osób do tworzenia polskich dem na ZX Spectrum. Organizuję również speccy.pl party - meeting, na którym odbywają się również konkurencje demoscenowe.</p>
        <p><strong>6. Jeżeli masz coś do przekazania głosującym — śmiało!</strong> Scena rulez!</p>
      </div>
    </div>

    <div class="nominee">
      <div class="picture">
        <h2>V0yager</h2>
        <img src="images/nominees/v0yager.png">
      </div>
      <div class="description">
        <p><strong>1. Od kiedy jesteś na scenie?</strong> Listopad 1992 rok, II Warszawa, wszystko przez JetBoya, bo mnie zaciągnął na imprezę. Przesiedziałem całą noc w salce Deformów, gdzie Musashi wyginał wektory, XTD ganiał z dyskietą i wciskał giełdziarzom nowe demo (ze złożoną przed chwilą animacją w Deluxe Paincie). Oczywiście wystawiłem utwór, no i nie przeszedłem selekcji. Skończyło się tym, że przez parę lat nie udzielałem się na scenie, choć bakcyla scenowego złapałem, może jeszcze było za wcześnie, by pojąć czym ta demoscena jest. Złote lata amigowej sceny mnie ominęły, dopiero w 1996 roku odważyłem się wpaść na Staszic Compo.</p>
        <p><strong>2. Czym się zajmujesz na scenie?</strong> Od kiedy pamiętam muzyką, czasami wspieram w tej czy innej postaci organizatorów imprez scenowych (od czasów Intela IV). Próbowałem malować. Na szczęście owe próby zaginęły gdzieś na dyskietkach od Deluxe Painta.</p>
        <p><strong>3. Twoja ulubiona platforma?</strong> Ulubione? Dziś to już sześć maszyn: Amiga, Atari Falcon, małe Atari, ZX Spectrum 128K, C64 i jakiś pecet. Pewnie, że ze zwykłego lenistwa większość rzeczy robię na PC, ale są takie chwilie, kiedy przy odrobinie wolnego czasu rozkłada się wokół Amigę, C64, ZX-a, malucha albo Falcona i nagle... zaczyna się żyć w innym świecie. Pewnie, że każde przygotowanie stanowiska do pracy do wieczne poszukiwanie kabli, zasilaczy, przejściówek i myszy, zawsze jednak po uruchomieniu maszyny nachodzi mnie refleksja — sporo ciekawych rzeczy straciśliśmy. Za bardzo pędzimy do przodu i nie doceniamy tego, co już zostało wymyślone.</p>
        <p><strong>4. Twoja ulubiona produkcja?</strong> Dema polubiłem od momentu obejrzenia na kolorowym monitorze, w anaglifowych okularach Third Dimension Cryptoburnersów. Do dziś je mam w pamięci. Amigowe produkcje TBL-ów, ze Starstruckiem na czele. Wszystko od DCS-ów, MaWi,  Potionów, Ephidreny... I jeszcze Chaos Theory/Conspiracy. Za styl, rozmiar, rozmach. Cholera, nie potrafię się zdecydować — za dużo dem w głowie, za słabe (wewnętrzne) sito, by wyłonić jedno najlepsze.</p>
        <p><strong>5. Co uważasz za swoje największe osiągnięcie?</strong> Mam nadzieję, że takie jeszcze przede mną. Każdy etap to już pewne osiągnięcie. I cieszy mnie to, że miałem okazję zrobić muzykę do dema Lamersów (na Ataaaari STeeee), jednej invitki na Riverwasha Kierownika (Amiga), dwóch dem na ZX Spectrum Tygrysa, dwóch intr Phibrizzo, dema Whelpzów i dema DMA (Amiga), kilku interek Hanibala oraz Flowa (PC), no i paru niedokończonych gier TDC-a (Atari). Były i starsze rzeczy, jak muzyka do dema Sunday Drivera opublikowanego tylko na dyskietkach magazynu Commodore&Amiga (którego dziś pewnie nikt nie ma i nie widział), albo muzyka do paru gier (jakby kto pytał, zaczynałem w gamedevie w 1995 roku). Było i sporo samodzielnej muzyki, wystawianej wyłącznie na demo-parties, eksperymentów na małym, dużym i całkiem pokaźnym Atari, niewielkich i trochę bardziej wypasionych Amigach, Spectrumie i C64. Za każdym razem na scenie cenne było jedno doświadczenie, pomimo przetartych dróg (które prawie zawsze przynoszą efekty), dotarło do mnie, że warto podążać własną ścieżką, niezależnie od tego, jak byłaby wąska i jakiej maczety do przetarcia szlaku byłoby trzeba. Trochę tego się nazbierało. W tym wszystkim, po latach, dostrzegam inną, ważniejszą zdobycz scenową — bezsprzecznie odkrycie wspaniałych Przyjaciół. Tych, którzy być może podłożą nogę, by się trochę pośmiać, ale przytrzymają, żeby nie można było upaść, albo kopną w d... w odpowiednim momencie. I to jest właśnie to osiągnięcie.</p>
        <p><strong>6. Jeżeli masz coś do przekazania głosującym — śmiało!</strong> Tyle lat, warto było.</p>
      </div>
    </div>

  </div>

</article>
