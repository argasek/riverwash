<article class="content">
    <h1>O party</h1>

    <p><strong>Riverwash</strong> — multiplatformowe demoparty organizowane przez polską demoscenę, obecnie największa tego typu impreza w kraju, przeznaczona dla scenowców wszystkich platform sprzętowych. Riverwash organizowany jest w tym roku po raz siódmy. Poprzednie edycje:</p>
    <ul>
        <li><a href="http://demozoo.org/parties/161/" target="_blank">24-26 sierpnia 2007, Szymocice</a></li>
        <li><a href="http://demozoo.org/parties/162/" target="_blank">29-31 sierpnia 2008, Rudy Raciborskie</a></li>
        <li><a href="http://demozoo.org/parties/163/" target="_blank">4-6 września 2009, Warszawa</a></li>
        <li><a href="http://demozoo.org/parties/164/" target="_blank">3-5 września 2010, Warszawa</a></li>
        <li><a href="http://demozoo.org/parties/61/" target="_blank">2-4 września 2011, Łódź</a></li>
        <li><a href="http://demozoo.org/parties/2171/" target="_blank">19-21 września 2014, Racibórz</a></li>
    </ul>

    <p><b>Demoscena</b> — nieformalna grupa ludzi tworząca z użyciem komputerów. Rezultatem działania demosceny jest grafika, muzyka oraz programy (dema/intra) — nieinteraktywne prezentacje (najczęściej trójwymiarowej) grafiki liczonej w czasie rzeczywistym. Produkcje demosceny są rozpowszechniane za darmo i bez ograniczeń licencyjnych. Więcej na temat demosceny:</p>
    <ul>
        <li><a href="http://pl.wikipedia.org/wiki/Demoscena">pl.wikipedia.org/wiki/Demoscena</a></li>
        <li><a href="http://www.pouet.net">www.pouet.net</a></li>
    </ul>

    <p><b>Demoparty</b> — zlot/spotkanie osób związanych z demosceną oraz wszystkich innych chcących zapoznać się z tematem, podczas którego przeprowadzane są competitions — konkursy na najlepszą produkcję w różnych kategoriach. Party organizowane są w Polsce od 25 lat.</p>

    <h2>Dlaczego warto wystawić produkcję na Riverwash?</h2>

    <p>
        Uważamy, że istotą demosceny jest niekomercyjna rywalizacja fair play, a jej najlepszym przejawem — competitions
        i produkcje, szczególnie wykonywalne. Dlatego organizacją compotów zajmuje się osobny zespół ludzi, którzy znają
        się na sprzęcie. Ich zadaniem jest sprawienie, aby Twoja produkcja została pokazana i odegrana bez przeszkód i
        problemów, w jak najlepszej możliwej jakości. Od lat gromadzimy sprzęt i doskonalimy proces przygotowywania
        entries do compotów oraz samo głosowanie. Do głosowania będzie można używać zarówno naszego, rozwijanego od
        początku RW systemu 5stars do głosowania przez sieć lokalną jak i votek papierowych, które chcemy teraz policzyć
        sprawniej i szybciej. Wszystko po to, aby nie było opóźnień w compotach, a wyniki można było podać przejrzyście
        i na czas. Do party jeszcze trochę czasu, oczekujcie wiadomości dotyczących tego tematu na naszym
        <a href="http://facebook.com/riverwashparty">fanpage'u na Facebooku</a>.
    </p>

    <h2>Dlaczego warto przyjechać na Riverwash?</h2>

    <p>
        Aby coś wystawić, oczywiście! Lecz nawet jeśli nie chcesz tego robić, przyjedź spotkać się ze znajomymi z
        demosceny, poznać nowych ludzi, poczuć ten jedyny w swoim rodzaju klimat (za krakowski smog nie odpowiadamy), a
        także zwiedzić Kraków. Zajmujemy się organizacją imprez dla demosceny od 18 lat (Riverwash od 9 lat), od ponad
        20 lat jeździmy na imprezy zarówno w kraju jak i za granicą. Uważamy, że wiemy, jak się organizuje tego typu
        imprezy, i nasze doświadczenie pozwala nam zmieniać się, rozwijać i uczyć na błędach własnych i cudzych. Bo nie
        zna sceny ten, kto nigdy nie był na party!
    </p>

    <h2>Czego nie będzie na Riverwash?</h2>

    <ul>
        <li>
            Gier/programów — ani tych retro, ani nowych. Jeśli jesteś graczem/użytkownikiem retro-platformy i nie
            interesuje Cię demoscena, to nie jest impreza dla Ciebie. W Polsce jest szereg retro-imprez dla
            graczy/użytkowników, na które warto się wybrać (<a href="http://pixelheaven.pl/" rel="nofollow" target="_blank">Pixel Heaven</a>,
            <a href="http://retrokomp.org/" rel="nofollow" target="_blank">RetroKomp</a>,
            <a href="http://decrunch.org" rel="nofollow" target="_blank">Decrunch</a>,
            <a href="http://sacp.ppa.pl/" rel="nofollow" target="_blank">SACP</a>).
        </li>
        <li>
            Komercji — nie mamy sponsorów instytucjonalnych i komercyjnych, ani ich nie szukamy. Nauczeni doświadczeniem
            ubiegłych lat, wolimy decydować sami o sobie. Nie spodziewaj się więc reklam, pokazów produktów i stoisk z
            towarami (poza ofertą pubu oczywiście). Ponieważ nie mamy sponsorów, nie spodziewajcie się także nagród
            pieniężnych czy rzeczowych w compotach. Oferujemy zniżki dla wystawiających oraz pamiątkową
            nagrodę/puchar/statuetkę (informacje bliżej terminu party). Demoscena to według nas satysfakcja i sława
            (groupies!), nie pieniądze.
        </li>
        <li>Streamu z party — jeśli chcesz być na party — przyjedź na nie! Sofa-scenerom i chomikom mówimy nie.</li>
    </ul>

</article>



