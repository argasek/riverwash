<article class="content">
    <h1>Wejściówka na party</h1>

    <p>
    W tym roku Riverwash jest imprezą darmową – nie płacicie nic za wejście. Pamiętajcie jednak,
    że jest to impreza organizowana przez demoscenę dla demosceny. Dlatego biorąc udział w party,
    zgadzacie się na przestrzeganie poniższego regulaminu. Zachęcamy też do rejestracji przed przyjazdem.
    Pozwoli nam to na lepsze przygotowanie się do liczby uczestników.
    </p>

    <p>
    Regulamin Riverwash 10:

    <ol>
      <li>Demoparty Riverwash jest imprezą niekomercyjną, organizowaną hobbistycznie przez członków demosceny dla innych demoscenowców. Jeżeli nie identyfikujesz się z demosceną, możesz wziąć w nim udział, ale zobowiązujesz się przestrzegać przyjętych na demoscenie zwyczajów i zasad, zwłaszcza ogólnie pojętego „friendshipu”. Jeżeli nie wiesz o co chodzi, zwróć się do ludzi z demosceny o wyjaśnienie. Osoby łamiące te zasady mogą zostać usunięte z terenu party place.</li>
      <li>Wejście na party możliwe jest wyłącznie po okazaniu ważnego dokumentu ze zdjęciem. Dane osobowe zostaną spisane jedynie na czas trwania party i nie będą przechowywane. Po rejestracji, otrzymasz opaskę identyfikacyjną, uprawniającą do wielokrotnego wejścia na teren party (pierwsze piętro restauracji).</li>
      <li>Rejestracja upoważnia również do udziału i głosowania w compotach, noclegu na terenie party w „sleeping roomie” oraz (o ile zgłosisz to w formularzu) do śniadania w sobotę i niedzielę.</li>
      <li>Party przeznaczone jest dla osób dorosłych.</li>
      <li>Riverwash jest imprezą w konwencji „100% demoscene, 0% commerce”. Zabroniona jest jakakolwiek forma promocji, reklamy i sprzedaży towarów (poza ofertą restauracji w podziemiach budynku). Również chcielibyśmy zwrócić uwagę, że nie jest to impreza dla graczy (w tym retro). Osoby uruchamiające gry na przywiezionym przez siebie sprzęcie będą proszone o jego wyłączenie. Demoscena jest kulturą kreatywną, nie odtwórczą.</li>
      <li>W razie jakichkolwiek wątpliwości, prosimy o wcześniejszy kontakt <a href="mailto:contact@riverwash.org">z organizatorami</a>.</li>
    </ol>
    </p>
</article>
